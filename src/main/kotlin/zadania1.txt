1. Napisz program, który wyświetli w pierwszym wierszu Twoje imię i nazwisko, w drugim — ulicę oraz numer
domu i mieszkania, w trzecim — nazwę miasta i kod pocztowy, w czwartym — numer telefonu, w piątym inicjały
a w szóstym oczekiwaną roczną pensję. Na początku programu umieść komentarz z dzisiejszą datą.
Zastosuj najwyżej jedno polecenie println

2. Mieszkanie ma 4 pomieszczenia. 2 pomieszczenia mają wymiary 3 *4 metry, jedno pomieszczenie 2 * 3 metry,
jedno pomieszczenie 2 *2 metry. Napisz program, który oblicza powierzchnię poszczególnych pomieszczeń oraz powierzchnię
całkowitą mieszkania, oraz powierzchnię przypadającą na 1 osobę (4 osoby). Program powinien wyświetlać zawartość tych
zmiennych na ekranie.

3. Zmodyfikuj program z zad. 2 tak, aby użytkownik miał możliwość podania pojedynczych wymiarów każdego pokoju,
np.:
    podaj długość pokoju nr1:
    podaj szerokość pokoju nr1:
    podaj długość pokoju nr2:
    podaj szerokość pokoju nr2:

4. Pudełko zawiera 40 ciasteczek. Z informacji na opakowaniu wynika, że pudełko obejmuje 10 porcji, a każda porcja
ma 300 kalorii. Napisz program, który pozwala użytkownikowi wpisać liczbę zjedzonych ciasteczek, a następnie
informuje o liczbie skonsumowanych kalorii.

5. W przepisie na ciasteczka podana jest następująca ilość składników:
    1,5 szklanki cukru,
    1 szklanka masła,
    2,75 szklanki mąki.
Te składniki pozwalają upiec 48 ciasteczek. Napisz program, który wyświetla użytkownikowi prośbę o wpisanie oczekiwanej
liczby ciasteczek, a następnie informuje, ile szklanek poszczególnych składników potrzeba do uzyskania tej liczby.

6. Gdy bank wypłaca procent składany, płaci odsetki nie tylko od zdeponowanej kwoty, ale też od zakumulowanej
z czasem kwoty odsetek. Załóżmy, że chcesz zdeponować pewną kwotę na rachunku oszczędnościowym i pozwolić
na akumulowanie procentu składanego przez określoną liczbę lat. Oto wzór na obliczenie stanu konta po
określonej liczbie lat:
A = P(1 +r/n)^nt
Oto wartości z tego wzoru:
    A to kwota pieniędzy na koncie po określonej liczbie lat,
    P to kwota pierwotnie zdeponowana na koncie,
    r to roczna stopa oprocentowania,
    n określa, ile razy w roku odsetki są doliczane do kapitału,
    t to liczba lat.
Napisz program, który przeprowadza takie obliczenia. Program powinien wyświetlać prośbę o wprowadzenie
następujących danych:
    kwoty pieniędzy początkowo zdeponowanej na koncie,
    rocznej stopy oprocentowania,
    ile razy w roku odsetki są kapitalizowane (np. przy kapitalizacji miesięcznej wpisz 12,
        a przy kapitalizacji kwartalnej — 4),
    liczby lat, przez jakie środki będą znajdować się na koncie i generować odsetki.
Po wprowadzeniu danych wejściowych program powinien obliczać i wyświetlać kwotę,
jaka znajdzie się na koncie po określonej liczbie lat.

7.	Napisz program, który wyświetla użytkownikowi prośbę o wprowadzenie nazwy ulubionego miasta.
Dane wejściowe zapisz w zmiennej typu String. Program powinien wyświetlać następujące informacje:
    liczbę znaków w nazwie miasta,
    nazwę miasta zapisaną wielkimi literami,
    nazwę miasta zapisaną małymi literami,
    pierwszy znak nazwy miasta.

