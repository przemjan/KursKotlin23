1. Napisz program zawierający pętle która oblicza sumę następującego ciągu liczb:
1/30 + 2/29 + 3/28 ... +30/1=?

2. 13. Napisz pętle zagnieżdżone wyświetlające następujący wzór:
*******
******
*****
****
***
**
*

2. Napisz pętle zagnieżdżone wyświetlające taki oto wzór:
##
# #
#  #
#   #
#    #
#     #

3. Napisz pętlę do sprawdzania poprawności danych wejściowych, która wyświetla
prośbę o wpisanie litery 'T', 't', 'N' lub 'n'.

4.  Przebyta odległość
Odległość przebytą przez pojazd można obliczyć w następujący sposób:
odległość = szybkość × czas
Na przykład jeśli pociąg jedzie z prędkością 40 km/h przez trzy godziny, to przejechana
odległość wynosi 120 kilometrów. Napisz program, który wyświetla prośbę
o podanie szybkości pojazdu (w kilometrach na godzinę) i liczbę godzin podróży.
Program powinien wyświetlać w pętli odległość przebytą po każdej godzinie okresu
podanego przez użytkownika. Jeśli np. pojazd przez trzy godziny jedzie z szybkością
40 km/h, należy wyświetlić informacje podobne do poniższych:
Godzina Przebyta odległość
-----------------------------
1 40
2 80
3 120
Walidacja danych: Program nie powinien akceptować ujemnych
prędkości i wartości czasu mniejszych niż 1.

4a. 
Zmodyfikuj program w taki sposób, aby zapisywał dane w pliku, a nie na ekranie. Otwórz uzyskany plik w Notatniku
lub innym edytorze tekstu, aby potwierdzić poprawność danych wyjściowych.

5. Licznik liter
Napisz program, który wyświetla prośbę o podanie łańcucha znaków, a następnie
o wprowadzenie znaku. Program powinien zliczać i wyświetlać liczbę wystąpień określonego
znaku w łańcuchu.
5a. Licznik liter w pliku
Napisz program, który wyświetla prośbę o podanie nazwy pliku, a następnie o wprowadzenie
znaku. Program ten powinien zliczać i wyświetlać liczbę wystąpień określonego
znaku w pliku. Za pomocą Notatnika lub innego edytora tekstu utwórz prosty
plik, który można wykorzystać do przetestowania programu.

6. Symulacja automatu do gier
Automat do gier to maszyna do gier hazardowych, do której użytkownik wrzuca pieniądze,
po czym pociąga za wajchę (lub wciska przycisk). Automat do gier wyświetla
następnie losowy zbiór obrazków. Jeśli przynajmniej dwa obrazki są takie same, użytkownik
wygrywa określoną kwotę pieniędzy wypłacanych przez maszynę.
Utwórz program, który symuluje działanie automatu do gier. Program w trakcie
działania powinien wykonywać następujące operacje:
- Wyświetlać prośbę o podanie kwoty pieniędzy, jaką użytkownik chce wrzucić
do maszyny.
- Zamiast wyświetlać obrazki, losowo wybierać słowa z następującej listy:
Wiśnie, Pomarańcze, Śliwki, Dzwonki, Melony, Bary.
 -Aby wybrać słowo, program może generować liczbę losową z przedziału od 0 do 5.
Po wylosowaniu liczby 0 program wybierze słowo Wiśnie, liczba 1 to Pomarańcze
itd. Program powinien trzy razy losowo wybierać słowo z tej listy i wyświetlać
każde z tych trzech słów.
- Jeśli losowo wybrane słowa nie pasują do siebie, program informuje użytkownika,
że wygrał 0 złotych. Jeżeli pasują do siebie dwa słowa, program komunikuje,
że użytkownik wygrał dwukrotność postawionej kwoty. Jeśli trzy słowa
są identyczne, program wyświetla informację o wygraniu trzykrotności stawki.
- Program wyświetla pytanie, czy użytkownik chce zagrać ponownie. Jeśli tak,
opisane wcześniej kroki są powtarzane. W przeciwnym razie program wyświetla
łączną kwotę wrzuconą do automatu i łączną wartość wygranych .

7. Gra w kości
Napisz program do prostej gry w kości między komputerem a użytkownikiem. Po
uruchomieniu program powinien wykonywać pętlę 10 razy. W każdej iteracji pętli
należy wykonać następujące operacje:
- Wygenerować liczbę losową z przedziału od 1 do 6. Jest to wartość rzutu
komputera.
- Wygenerować inną liczbę losową z przedziału od 1 do 6. Jest to wartość rzutu
użytkownika.
- Wyższa liczba oczek daje wygraną. W przypadku równej liczby oczek dla danego
rzutu nie ma zwycięzcy.
W kolejnych iteracjach program powinien zachowywać liczbę wygranych komputera
i użytkownika. Po wykonaniu wszystkich iteracji program ma wyświetlać, kto wygrał
całą grę: komputer czy użytkownik.

8. Generator osobistych stron internetowych
Napisz program, który wyświetla prośbę o podanie imienia użytkownika, a następnie
o wpisanie opisującego go zdania. Oto przykładowy przebieg programu:
- Podaj swoje imię: Julia Kowalska [Enter]
- Opisz siebie: Studiuję informatykę, należę do zespołu jazzowego, a po studiach chcę
pracować jako programistka aplikacji internetowych. [Enter]
Po wprowadzeniu przez użytkownika żądanych danych wejściowych program powinien
generować plik HTML z tymi danymi, tworząc w ten sposób prostą stronę internetową.
Oto przykładowy kod w HTML-u oparty na pokazanych wcześniej danych
wejściowych:
<html>
<head>
</head>
<body>
<center>
<h1>Julia Tracz</h1>
</center>
<hr />
Studiuję informatykę, należę do zespołu jazzowego, a po studiach chcę
pracować jako programistka aplikacji internetowych.
<hr />
</body>
</html>
